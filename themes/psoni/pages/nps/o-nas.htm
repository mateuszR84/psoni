url = "/nps/o-nas"
title = "O nas"
layout = "nps"
==
<div class="container">
    <div class="row title-border">
        <h1 class="pt-3 text-center text-uppercase">O nas</h1>
    </div>
    <div class="mt-4 mb-5">
        <p><strong>Niepubliczne Przedszkole Specjalne ,,Promyk Słońca” w Staszowie zostało utworzone 1 września 2016
                r.</strong>
            Jest przeznaczone dla dzieci z autyzmem, niepełnosprawnością ruchową, niedosłuchem, niedowidzeniem oraz dla
            dzieci z niepełnosprawnościami sprzężonymi, które posiadają orzeczenie o potrzebie kształcenia specjalnego
            wydane przez publiczną poradnię psychologiczno-pedagogiczną.</p>
    </div>
    <p><strong>Nasze cele:</strong></p>
    <ul>

        <li>wspomaganie całościowego rozwoju psychofizycznego dziecka zgodnie z jego wrodzonym potencjałem i
            możliwościami rozwojowymi;</li>
        <li>rozwijanie aktywności dziecka w fizycznym, emocjonalnym, społecznym i poznawczym obszarze jego rozwoju;</li>
        <li>rozwijanie umiejętności samodzielnej eksploracji otaczającego świata;</li>
        <li>rozwijanie umiejętności społecznych;</li>
        <li>rozwijanie samodzielności i zaradności życiowej;</li>
        <li>rozwijanie wrażliwości dziecka w tym wrażliwości estetycznej, w odniesieniu do wielu sfer aktywności
            człowieka: mowy, zachowania, ruchu, środowiska, ubioru, muzyki, tańca, śpiewu, teatru, plastyki;</li>
        <li>kształtowanie poczucia przynależności społecznej oraz postawy patriotycznej;</li>
        <li>zdobywanie wiadomości i umiejętności istotnych w edukacji szkolnej;</li>
        <li>kształtowanie postaw prozdrowotnych i proekologicznych.</li>
    </ul>
    <p><strong>Nasze zadania:</strong></p>
    <ul>
        <li>wspieranie wielokierunkowej aktywności dziecka poprzez organizację warunków sprzyjających nabywaniu
            doświadczeń w fizycznym, emocjonalnym, społecznym i poznawczym obszarze jego rozwoju. Tworzenie warunków
            umożliwiających dzieciom swobodny rozwój, zabawę i odpoczynek w poczuciu bezpieczeństwa;</li>
        <li>wspieranie aktywności dziecka podnoszącej poziom integracji sensorycznej i umiejętności korzystania z
            rozwijających się procesów poznawczych;</li>
        <li>zapewnienie prawidłowej organizacji warunków sprzyjających nabywaniu przez dzieci doświadczeń, które
            umożliwią im ciągłość procesów adaptacji oraz pomoc dzieciom rozwijającym się w sposób nieharmonijny,
            wolniejszy lub przyspieszony;</li>
        <li>wspieranie samodzielnej dziecięcej eksploracji świata, dobór treści adekwatnych do poziomu rozwoju dziecka,
            jego możliwości percepcyjnych, wyobrażeń i rozumowania, z poszanowaniem indywidualnych potrzeb i
            zainteresowań;</li>
        <li>wzmacnianie poczucia wartości, indywidualność, oryginalność dziecka oraz potrzeby tworzenia relacji
            osobowych i uczestnictwa w grupie;</li>
        <li>tworzenie sytuacji sprzyjających rozwojowi nawyków i zachowań prowadzących do samodzielności, dbania o
            zdrowie, sprawność ruchową i bezpieczeństwo, w tym bezpieczeństwo w ruchu drogowym;</li>
        <li>przygotowywanie do rozumienia emocji, uczuć własnych i innych ludzi oraz dbanie o zdrowie psychiczne,
            realizowane m.in. z wykorzystaniem naturalnych sytuacji, pojawiających się w przedszkolu oraz sytuacji
            zadaniowych, uwzględniających treści adekwatne do intelektualnych możliwości i oczekiwań rozwojowych dzieci;
        </li>
        <li>tworzenie sytuacji edukacyjnych budujących wrażliwość dziecka, w tym wrażliwość estetyczną, w odniesieniu do
            wielu sfer aktywności człowieka: mowy, zachowania, ruchu, środowiska, ubioru, muzyki, tańca, śpiewu, teatru,
            plastyki;</li>
        <li>tworzenie warunków pozwalających na bezpieczną, samodzielną eksplorację otaczającej dziecko przyrody,
            stymulujących rozwój wrażliwości i umożliwiających poznanie wartości oraz norm odnoszących się do środowiska
            przyrodniczego, adekwatnych do etapu rozwoju dziecka;</li>
        <li>tworzenie warunków umożliwiających bezpieczną, samodzielną eksplorację elementów techniki w otoczeniu,
            konstruowania, majsterkowania, planowania i podejmowania intencjonalnego działania, prezentowania wytworów
            swojej pracy;</li>
        <li>współdziałanie z rodzicami, różnymi środowiskami, organizacjami i instytucjami, uznanymi przez rodziców za
            źródło istotnych wartości, na rzecz tworzenia warunków umożliwiających rozwój tożsamości dziecka;</li>
        <li>kreowanie, wspólne z wymienionymi podmiotami, sytuacji prowadzących do poznania przez dziecko wartości i
            norm społecznych, których źródłem jest rodzina, grupa w przedszkolu, inne dorosłe osoby, w tym osoby
            starsze, oraz rozwijania zachowań wynikających z wartości możliwych do zrozumienia na tym etapie rozwoju;
        </li>
        <li>systematyczne uzupełnianie, za zgodą rodziców, realizowanych treści wychowawczych o nowe zagadnienia,
            wynikające z pojawienia się w otoczeniu dziecka zmian i zjawisk istotnych dla jego bezpieczeństwa i
            harmonijnego rozwoju;</li>
        <li>systematyczne wspieranie rozwoju mechanizmów uczenia się dziecka, prowadzące do osiągnięcia przez nie
            poziomu umożliwiającego podjęcie nauki w szkole.</li>
    </ul>
    <p><strong>Organizacja pracy:</strong></p>
    <ul>
        <li>przedszkole prowadzi oddziały specjalne, których ilość uzależniona jest od liczby dzieci i rodzajów
            niepełnosprawności dzieci,</li>
        <li>wychowaniem przedszkolnym obejmujemy dzieci w wieku 3-7 lat,</li>
        <li>praca wychowawczo-dydaktyczna i opiekuńcza prowadzona jest na podstawie programów wychowania przedszkolnego
            uwzględniających podstawę programową wychowania przedszkolnego i/lub programów autorskich zatwierdzonych
            przez radę pedagogiczną,</li>
        <li>godzina zajęć w przedszkolu trwa 60 minut, czas poszczególnych zajęć jest dostosowywany do możliwości
            psychofizycznych dzieci,</li>
        <li>przedszkole prowadzi zajęcia dodatkowe,</li>
        <li>czas trwania zajęć dodatkowych oraz zajęć prowadzonych poza podstawą programową, w szczególności: religii,
            zajęć specjalistycznych, rewalidacyjnych oraz innych o charakterze terapeutycznym, jest dostosowany do
            możliwości rozwojowych dzieci i wynosi:</li>
        <li>z dziećmi w wieku 3-4 lat około 15 minut,</li>
        <li>z dziećmi w wieku 5-7 lat około 30 minut.</li>
    </ul>
</div>