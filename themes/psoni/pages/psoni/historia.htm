url = "/psoni/historia"
layout = "psoni"
title = "Historia"
==
<div class="row title-border">
    <h1 class="pt-3 text-center text-uppercase mb-2">Historia</h1>
</div>
<div class="container mt-3">
    <div class="row">
        <p><strong>Historia powstania:</strong></p>
        <p>Koło Polskiego Stowarzyszenia na rzecz Osób z Niepełnosprawnością Intelektualną w Staszowie powstało z inicjatywy Haliny Łabudy. Zebranie założycielskie odbyło się 1 grudnia 1994 r. wybrano wówczas pierwszy  Zarząd naszego Koła w składzie:</p>
            <ul>
                <li>Halina Łabuda – przewodnicząca</li>
                <li>Stanisław Machnicki – zastępca przewodniczącej</li>
                <li>Kazimierz Majka – sekretarz</li>
                <li>Elżbieta Reperowska – skarbnik</li>
                <li>Henryka Markowska – członek.</li>
            </ul>
        <p>23 stycznia  1995 roku nasze Koło zostało zarejestrowane w Zarządzie Głównym w Warszawie. Obecnie zrzesza ponad 100 rodzin z dzieckiem z niepełnosprawnością intelektualną.</p>
        <p>Siedziba naszego Stowarzyszenia mieści się w Staszowie przy ul. Rytwiańskiej 23, w przekazanym w 1997 roku, przez księdza dziekana Henryka Kozakiewicza, budynku wymagającym  generalnego remontu i nakładu środków finansowych, których nie posiadaliśmy. Pomogli nam ludzie dobrej woli. Pierwsze fundusze na remont przekazał Pan Franciszek Wołodźko, pełniący wówczas funkcję prezesa Elektrowni w Połańcu, pozostałe fundusze pochodziły z PFRON, Urzędu Miasta i Gminy w Połańcu, Urzędu Miasta i Gminy w Staszowie, Ministerstwa Spraw Społecznych, Urzędu Wojewódzkiego w Kielcach, lokalnych zakładów pracy i sponsorów.</p>
        <p>Prace remontowe trwały 3 lata. Dzięki zaangażowaniu, ciężkiej pracy i determinacji w dążeniu do celu, 15 lutego 2000 roku otworzyliśmy jedyny w powiecie staszowskim, Ośrodek Rehabilitacyjno – Edukacyjno – Wychowawczy dla dzieci i młodzieży z niepełnosprawnością intelektualną.</p>
        <p>Kolejne lata naszej działalności, to podnoszenie jakości pracy Ośrodka, rozwój kwalifikacji zawodowych kadry, poszerzanie oferty placówki, tworzenie nowych miejsc  edukacji, rehabilitacji i opieki oraz budowanie systemu wsparcia dla osób z niepełnosprawnością intelektualną od chwili narodzin do późnej starości.</p>
        <p><strong>Ważne daty:</strong></p>
            <ul>
                <li>01.09.2010 r. – rozpoczęcie zajęć Wczesnego Wspomagania Rozwoju w OREW dla dzieci od chwili wykrycia niepełnosprawności do momentu podjęcia nauki w szkole.</li>
                <li>01.01.2010 r. – utworzenie Mieszkania Treningowego, które od 2014 r. jest prowadzone dzięki projektom współfinansowanym ze środków PFRON.</li>
                <li>01.01.2014 r. – utworzenie Klubu Terapeutycznego dla osób z niepełnosprawnością intelektualną, które zakończyły edukację. Od 2015 r. działalność placówki jest współfinansowana ze środków PFRON.</li>
                <li>01.09.2016 r. – utworzenie Niepublicznego Przedszkola Specjalnego ,,Promyk Słońca” w Staszowie.</li>
                <li>30.04.2019 r. – oddanie do użytku naszego nowego obiektu w Kurozwękach, którego budowa była współfinansowana ze środków EFS oraz PFRON,</li>
                <li>01.09.2019 r. – utworzenie Powiatowego Środowiskowego Domu Samopomocy w Kurozwękach.</li>
            </ul>
        <p><strong>Nagrody:</strong></p>
            <ul class="no-style">
                <li>W 2000 r.  Polskie Stowarzyszenie na rzecz Osób z Niepełnosprawnością Intelektualną Koło w Staszowie zostało finalistą konkursu organizowanym przez Ligę Inicjatyw Powiatowych i Fundację Bankową im. Leopolda Kronenberga za projekt „Program działań Ośrodka Rehabilitacji Dzieci Upośledzonych”.</li>
                <li>W 2018 r. w uznaniu zasług dla Miasta Staszowa Rada Miejska w Staszowie nadała odznakę „Zasłużony dla miasta” Polskiemu Stowarzyszeniu na rzecz Osób z Niepełnosprawnością Intelektualną Koło w Staszowie za szczególne osiągnięcia wychowawczo-dydaktyczne i opiekuńcze na rzecz osób niepełnosprawnych oraz działalność społeczną.</li>
            </ul>

        <p><strong>Przewodnicząca Zarządu Koła PSONI w Staszowie – Halina Łabuda jest laureatką wielu wyróżnień i odznaczeń, m.in.:</strong></p>
            <ul class="no-style">
                <li>2003 rok – nagroda „Hominus Optimum” za działalność humanitarną w kategorii ochrona zdrowia.</li>
                <li>2005 rok – wyróżnienie za szczególny wkład w promowanie twórczości osób niepełnosprawnych i idei równości szans oraz społeczne zaangażowanie na rzecz integracji przyznane przez Wojewódzki Oddział PFRON</li>
                <li>2005 rok – Srebrny Krzyż Zasługi</li>
                <li>2013 rok – medal „Fideliter et Constanter” („Wiernie i wytrwale”) przyznawany przez ZG PSONI</li>
                <li>2013 rok – Złoty Krzyż Zasługi</li>
                <li>2013 rok – dyplom Rady Miejskiej w Staszowie za „nieprzerwaną i nieustanną pracę dla osób z upośledzeniem umysłowym, w szczególności dzieci, a także wspieranie ich rodzin”</li>
                <li>2014 rok – odznaka okolicznościowa Rady Miejskiej w Staszowie „Zasłużony dla miasta” za szczególną aktywność na rzecz osób niepełnosprawnych oraz działalność społeczną”</li>
                <li>Rok 2016 – wyróżnienie Echa Dnia „Człowiek Roku 2015” w powiecie staszowskim</li>
                <li>Rok 2016 – wyróżnienie Echa Dnia „Człowiek Roku 2015” w kategorii społeczeństwo</li>
            </ul>
    </div>
</div>